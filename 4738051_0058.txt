46

 

Nunc autem nonnullas Dionis orationes accuratius con-
sideremus, ut iis exemplis usi Dionis scribendi artem 61;111(10-4
lem cognoscamus. qua in re persaepe mihi res erit cum iis,
qui cynicae philosophiae vestigia in Dionis orationibus perse-
cuti sunt. quin Dio multis in rebus cynicae philosophiae reli-
quias servarit, nemini dubium esse potest, qui orationes eius de
Diogene scriptas legit. primus cynica scripta e Dione resti-
tuere conatus est F. Dummler in Antisthenicis (postea plura
de hac re scripsit in Academicis), quem secutus E. Weber ac-
curatius de Dione Cynicorum sectatore egit. atque multa qui-
dem recte viri illi dixerunt, in aliis errare videntur. E. Weber
ipse nonnumquam in id vitium incidit, quod cavendum esse
dixit (p. 82), ut aliena pro cynica sapientia vendiderit. item
F. Diimmler longius vero processit, cum diceret Antisth. p. 73:
„ Dio cum omnino germanum Cynicum se praestet, . . .“. falsum
est Dionem totum uni philosophorum doctrinae adscribere sive
cynicae sive stoicae, quamquam utriusque sententiis usus est.
Dio sophista, deinde philosophus non solum cynica veste in-
dutus multorum hominum terras et urbes, sed etiam mul-
torum virorum scripta permigravit, hinc illinc sumpsit, quae
sibi ad suos ceterorumque hominum mores corrigendos apta
videbantur (cf. Hireel, der dialoy II , p. 84sqq). hanc de
Dionis philosophia sententiam probabiliorem fore spero iis, quae
nunc de nonnullarum orationum indole proferam.

ΟΒ. Ι. Initium orationis, ut iam vidimus, narratiuncula
illa de Alexandro et Timotheo tibicine scripta facit. huius
rei certum fontem indicare non possum, Dio notam rem suo
modo exornasse videtur. de Timotheo vide quae Volkmann in
commentario ad Plutarchi de musica librum scripsit p. 71, 43 sqq.
his adde Athenaei XII, p. 538 F, XIII, 565 A, praeterea Dion.
or. XXXII, 61. tum de bono rege loquitur. haec omnia fere ad
certos auctores rettulimus, praecipue ad Xenophontem, nonnulla
ad Platonem. (revera igitur Dio propositum non sequitur, nam
quae ex Homero sumpsit, perpauca sunt.) atque quae restant,
Dio ipse amplificare potuit. sequitur (ἓ 37-47) exemplum
Iovis, optimi regis. Iovem optimum regem esse iam Homeri
est, idem Plato dicit, cui etiam Minois regis exemplum

