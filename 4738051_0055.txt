“AL-

deos Melancomam propterea mori iussisse, ne progrediente
aetate eius pulchritudo evanesceret, imitatus Ps. Xenophontis
verba Apol. 6 vel Apomn. IV, 8, 8. de eodem homine autem
in sequenti oratione queritur, quod mortuus est, nam pulchrum
hominem etiam virum et senem pulchrum esse, secutus Xen.
Symp. IV, 17. commemoranda praeterea exempla haud pauca
sunt, quae Dio Xenophonti, ut videtur, debet, ut de
nauta in fine or. XXXI, de aegrotis or. XIV, 6, de Circe
(VIII, 21), Tantalo (VI, 55), Palamede (XIII, 21), neque
praetermittenda est fabula illa Prodicea. nonnumquam Dio
vituperat ea, quae Xenophon laudavit, et semel quidem
ita, ut apertum sit eum Xenophontem spectare. ‚est locus in
fine orationis tertiae, ubi de venatione loquitur. et quamquam
verba ea, quibus venationis laus et Persicae venationis vitu-
perium coniunguntur, intelligi non possunt, tamen e verborum
similitudine elucet in utraque re Dionem Xenophontis memorem
fuisse. aliud exemplum eius rei est or. XIII, 24, ubi item
mos Persarum vituperatur a Xenophonte laudatus. quare
equidem non dubito, quin hic Xenophon Dionis auctor sit.

At non sententiis solum, sed etiam dicendi genere Dio
Xenophontis sectatorem s‘e praebet. qua de re iam sunt, qui
egerint, W. Schmid in libro, qui est de Atticismo, Pylari-
nos ¹) (diss. phil. Erlang. 1887: παραβολὴ Δίωνος τοῦ Χρυ-
σοστόμου πρὸς Πλάτωνα Ξενοφῶντα Δημοσθένη καὶ Αἰσχί-
νην); adde quae editores ad singulos Dionis et Xenophontis
locos adnotaverint. Qua de re cum accurate non acturus
sim , liceat praetereundo afferre, quae adhuc neglecta inveni.
p. 143 Schmid ea vocabula enumerat, quae Dio Xenophonti
debeat. his adde:

1) ἀγρυπνεῖν. inter Atticos scriptores primus Xenophon
hoc verbo uti videtur, e. g. Apomn. H, 1, 3. Dio 111, 59:
XLIX, 10. ἄγρυπνος etiam apud Platonem est, ἀγρυπνία
apud Herodotum.

 

1) Quae Pylarinos collegit, pauca sunt et plurima quidem de cer-
tarum phraseon usu; et ne haec quidem, quod quidem ad Xenophontem
attinet, accurata sunt.

