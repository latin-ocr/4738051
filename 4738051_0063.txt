51

 

29—41, alter cum Hippia habitus, quo Socrates ostendit, cur
semper de iisdem rebus eadem loquatur. haec quin e Xeno-
phonte ipso (Apomn. IV. 4) hausta sint, nemo dubitabit: illam
partem ante Ε. Weber ni fallor omnes, ut consentaneum est,
ad Platonis Gorgiam p. 470 redire censuerunt. hunc nobilem
Gorgiae locum Stobaeus exscripsit (IV, 17 MeinekeN Cicero
vertit Tuscul. V, 12, 34, praeter Dionem etiam Themistius eo
usus est in or. περὶ ἀρετῆς 34 (MuS. Rhen. vol. XXVII,
p. 451). quem locum E. Weber ad probandam suam senten-
tiam adhibuit hanc Dionis partem cynicam esse. Themistium
enim in oratione citata multa vere cynica proferre iam Buecheler
dixit in Mus. Rhen. ⁴rectene igitur-E. Weber exhac re con-
cludit etiam Dionem cynicis fontibus uti, quoniam idem So·
cratis dictum apud utrumque est? ac primum quidem The-
mistius, quamquam in universum accuratius fontes sequi vide-
tur, quam Dio, tamen homo non indoctus est, ita ut non
liceat ex uno vel duobus locis etiam de tota disputatione idem
iudicium ferre. accedit aliud, quod Ernestum Weber ne uno
quidem verbo tetigisse miror. ipse enim p. 248 ⁴ dicit The-
mistium saepius Dionis orationibus usum esse, imprimis iis,
quae de regno sunt, quas ad or. Ι, 11, XV scribendas ad-
hibuit ¹). itaque cum quanta necessitudo intersit inter The-
mistii et Dionis locos Ε. Weber satis accurate ostenderit p. 233,
equidem non dubito, quin Themistius Dione, Dio Platone ipso
usus sit ²).

 

1) Etiam in περὶ ἀρετῆς oratione Themistius plus uno loco cum Dione
consentit.

2) Omnino Dionem in Socratis vita, moribus, philosophia adumbranda
cynicis fontibus usum esse equidem non credo. plurima eorum, quae de
Socrate narrat, Xenophonti et Platoni, fortasse etiam Aeschini debere
videtur. sed non omnia, quae narrat, ad veteres Socraticos redire viden·
tur. Socrates iuvenis patris artem didicit (Dio or. LV, 2), idem nar-
rat Diog. La. ΙΙ, 19; tum Archelai sophistae scholas adiit (LV, 3), cf.
Diog. La. eodem loco; ab Archelao rege invitatur (XIII, 30), idem Diog.
La. 11, 25. hymnum in Apollinem et Dianam fecit (XLIII, 10), cf. Diog.
11, 42. quibus e locis concludendum esse puto Dionem ad Socratis vitam
cognoscendam βίον quendam Σωκράτους adhibuisse, similem ei, quo etiam
Diogenes Laertius usus est.

4*

