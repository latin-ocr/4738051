55

 

homines umbram, calorem, frigus fugiunt3 idem §21 ξ 15:
oculi et facies hominum tutela non indigent3 idem ἓ 28. Dio
oum ad Diogenis vitam describendam duas partes fecisset, alte-
ram, qua Diogenem optime vivere, alteram, qua bestias eum
imitari ostenderet, facere non potuit, quin de iisdem rebus
bis loqueretur. quod sane iam Dionis auctori accidere potuit,
cui Weber id crimini dat; sed non est, cur Dionem sine'causa
unius fontis partes immutasse cum Ε. Weber censeamus, quo·
niam supra vidimus Dionem in mali regis imagine exprimenda
Xenophontis Hieronem passim sequi.

Quam partem (ξ 35-59) plane alius generis ac ceteras esse
ex eo elucet, quod in hac nullum est ἔφη vel ἔλεγεν vel alia
contaminationis vestigia, nisi forte ξ 40 affers, qua ab oratione,
ut nos dicimus, obliqua ad rectam Dio transit. ne Dionem
Xenophontis Hieronem excripsisse putes, impedit plane mutatus
sententiarum ordo; immo e memoria Dio eas attulit. tamen
fortasse in eo licet agnoscas fontis vestigium, quod Dio modo
de uno rege Persarum ¹), modo de tyrannis loquitur. simile
est apud Xenophontem. Dionem unum aliumve locum aliunde
hausisse per se verisimile est et comprobatur e. gr. ξ 55,
qua Oecon. XXI, 12 sequitur 2). quare reicienda est Ferdinandi
Duemmler coniectura, qui in Philologi vol. LIV, p. 584 con-
tendit Dionem e Diogene, Diogenem ex Antisthenis Archelao
hausisse, eodem fonte autem Xenophontem in Agesilao usum
esse, adductus scilicet et Weberi coniectura et eo, quod
Xenophon in Agesilao et in Hierone plus uno loco similia
dicit. ι

OR. X. Etiam haec oratio docet eodem mod0, quo sexta,
Dionem non uno fonte cynico usum esse. nam ut non dicam de

 

1) Sub eius nomine Domitianum intellegendum esse censet de Arnim
in indice s. ν. Domitianus.

2) H. Hobein (de Maximo Tyrio diss. phil. Gott. 1895) p. 93 et Capeno
l. l. p. 48 et addit. p. 63 ostenderunt Maximum Tyrium in diss. XXXVI
hanc ipsam Dionis orationem imitari, non eius fontem. recte, nam
Maximus etiam ea parte orationis usus est, quam Dio ipse e Xeno-

phonte hausit. quod cum appareat, longum est singulis locis demon-
strare. ¹

