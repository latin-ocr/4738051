33

 

πολλοὺς λόγους καὶ παντο-
δαποὺς συγκειμένους.

Sed iam satis dictum videtur de Platone, nam quamquam
certe multa eiusmodi adhuc latent, haec sufficiunt ad illustran-
dam Platonis apud Dionem auctoritatem.

b. DE AESCHINE socRA'rIco, Hunc scriptorem

Dioni notum fuisse unum testimonium extat, locus graviter
corruptus et a compluribus viris doctis iam tentatus. quem ut
adirem, adduxerunt me studia amici Henrici Dittmar, qui post
G. F. Hermann denuo Aeschinis Socratici fragmenta collecturus
ea, quae adhuc de Anyto et Telauge comperta habuit, mecum
communicavit. '

In oratione LV inde a g 13 de personis agitur, quas So-
crates et Homerus inducunt: Σωκράτης δὲ ἐνόμιζεν, ὁσάκις
μὲν ἀλαζόνα ἄνθρωπον εἰσάγει, περὶ ἀλαζονείας λέγειν· ὁπότε
δὲ ἀναίσχυντον καὶ βδελυρόν, περὶ ἀναιδείας καὶ βδελυρίας·
ὁπότε δὲ ἀγνώμονα καὶ ὀργίλον, ἀγνωμοσύνης καὶ ὀργῆς
ἀποτρέπειν (ς 13). deinde idem Homerum fecisse exemplis
Dolonis Pandari aliis comprobatur. pergit scriptor ἓ 22: οὐ
τοίνυν οὐδὲ Σωκράτης ἄλλως ἐχρῆτο τοῖς λόγοις οὔτε τοῖς
παραδείγμασιν, ἀλλά . . . expectamus igitur in sequentibus per-
sonas Socraticas inductum iri, quae ob aliquam causam a Socrate
irrideantur vel vituperentur. iam videamus, quid de singulis
diei possit: afferuntur Anytus, Lysicles‚ Lyco (sic recte Geel
restituit), Meno. nam Lysidem et Charmidem delendos esse
recte primus monuit de Wilamowitz in Hermae vol. X,
p. 143 sqq. idem probatur e toto sententiarum conexu. et de
Menone quidem nihil addendum est, quoniam sine dubio Pla-
tonis respicit scriptum.

Gravior de Anyto quaestio est. Dionis verba sunt: ’Λνύτῳ
μὲν διαλεγόμενος βυρσέων ἐμέμνητο καὶ σκυτοτόμων. unde
Dio haec sumpsit? de sutoribus Plato cum Anyto Socratem
colloquentem facit Menon. p· 90 C. Σωε Τι’ δ’ εἰ σκυτοτόμον
ἀγαθὸν βουλοίμεθα γενέσθαι, ἆρ’ οὐ παρὰ τοὺς σκυτοτόμους;
Λνε ναί. sed neque irridet neque vituperat Socrates eum.

alia est res in Pseudo-Xenophontis Apologia ξ 29: λέγεται δὲ
3

