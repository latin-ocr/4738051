50

 

etiam ceteris hic illic eiusmodi loci insunt. uterque exemplo
Syrorum regis utitur, Philodemus 111, 13, Dio IV, 113. eun-
dem de Thersite versum afferunt Philodemus 111, 27, Dio
XXXII, 99. de Nestore gloriante Philodemus XXI, Dio or. LVII.
itaque etiamsi de necessitudine, quae inter Dionem et Philo-
demum est, certi nihil dici potest, tamen tali comparatione
evincitur haec studia Homerica omnibus temporibus a scriptori-
bus simili ratione tractata esse. neque Dio uno fonte usus est.
ipse enim or. LIII se permulta eius generis scripta nosse ostendit.
qua de causa equidem Roberto Weber non concedo Dionem
ἓ 47 e Dioscuride hausisse, non e Platone ipso. nam de
Platonis studiis Homericis Dio plura in or. LIII dicit. prae-
terea si verba πάνυ ὀρθῶς αὐτὸ τοῦτο ἀπεμνημόνευσεν ὁ
Πλάτων iam apud Dioscuridem fuisse dicis, Dio Dioscuridis
librum excripsisse censendus est, id quod equidem plane nego.
immo statuendum est Dionem hanc orationem ipsum com-
posuisse, exempla Homerica apud varios auctores lecta e me-
moria attulisse. ad Antisthenem autem certa ratione nihil
referri potest.

Inde a ξ 66 Dio regem bonum cum tauro comparat se-
cutus Homerum. quem fontem hic Dio secutus sit, nescio,
Hagen et R. Weber stoicum hoc exemplum esse ostenderunt,
E. Weber iam Antisthenem eo usum esse demonstravit. cete-
rum iam supra dixi regem illum in multis rebus cum Xeno-
phontis regibus consentire.

ΟΒ. III. De orationis partibus cumin excursu verba fac-
turus sim, hic singularum partium argumenta accedam, quibus-
nam ex fontibus fluxerint. primam partem usque ad ξ 41
Ε. Weber cynicae philosophiae adscribit. qua ex parte rese-
cemus statim ἓ 3--11, quae huic loco aptae non sunt. haec
sunt maxime Xenophontea, immixtis paucis Platonicis sen-
tentiis. item resecandae sunt § 12-24, quae sunt de
adulatione. quas dubito num Dio ipse excogitaverit, laudatur
autem non cynica illa libertas , quae de nulla re tacet,
sed vera et genuina iam a veteribus praedicata, quam etiam
Xenophon in Hierone I, 15 laudat. quibus remotis restant
duo Socratis dialogi, alter de regis Persarum felicitate ἓ 1-3,

