38

 

qnod longe plurimi horum locorum eius generis sunt, ut etiam
apud Xenophontem vel Platonem similia inveniantur. accedit
autem aliud. inter omnes scriptores, qui de bono vel malo
rege egerunt, necessitudo quaedam inest, quae necessaria
est inter eiusdem argumenti scripta. iam supra vidimus non-
nullis locis discerni non posse, utrum Dio Xenophontem an
Platonem imitetur, neque dubito, quin haud paucis locis Dionea
pro alienis vendiderimus. cf. etiam quae Barner initio disser-
tationis ad hanc rem attulit. siout inter Xenophontem et
Platonem, etiam inter Xenophontem et Isocratem multa similia
invenimus (consentiunt exempli gratia cum Xenophonteis sen-
tentiis Isocratis I, 24, 26 bis, 27 sq. H, 5, 10, 22 ¹) multique
alii loci). sic etiam inter Aristotelem (dico Politicon ultimum
librum) et Isocratis Nicocleam 2). non minus consentiunt in-
terdum Aristoteles et Xenophon, maxime Polit. cum Hierone
(cf. Aristot. 1311 εἵς a'23 a¹⁶; 1313 b³⁰3 1314 a⁵3 a¹⁸; b⁴⁰;
1315 a7). alia exempla attulit Keil p. 373 ², qui inde
suspicatur Aristotelem e Xenophonte pendere. sed ex his
omnibus constare videtur multa a duobus vel tribus scriptoribus
dicta esse, ita ut alterum ex altero hausisse non dicas. sed
iam satis de hac re dictum est, et quamquam plane certum
iudicium de ratione, quae inter Dionem et Isocratem inter-
cedat, non feram, tamen magna auctoritate hunc apud illum
fuisse neque ex his credibile est neque puto accurata com-
paratione demonstratum iri.

e. VARIA ΕΤ ADESPOTA. Praeter Platonem et ’
Demosthenem Dio etiam aliorum scriptorum dicta nomi-

natim affert, Bionis, scil. Borysthenitae, or. LXVI, 26: τῷ

 

1) Quod Kaibel in Hermae vol XXV, p. 581 sqq. Xenophontem ab
Isocrate pendere contendit (et persuasit mihi vir doctus), tamen hoc ad
nostram quaestionem non facit, nam certe etiam inter Isocratem et Plato-
nem talia invenies.

2) Quare Keil in libello supra commemorato Nicocleam ex Aristotele
interpolatam esse censuit, quarn sententiam nuper refutavit C. Mlinscher,
sodalis meus, in dissertatione, cui inscribitur quaestiones Isocrateae.

