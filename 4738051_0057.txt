45

 

ἐπεὶ καὶ τὸ φιλογέλοιον δ’λως εἶναι τὸν βασιλέα οὐκ ἔοικεν.
qua de re iudicium ferri nequit, et sic saepius, nisi e verborum
similitudine discerni potest.

IV. BE DIUNIS SCRIBENBI ARTE.

Ex omnibus, quae adhuc dixi, hoc pro certo habendum
esse sequitur Dionem veterum scriptorum excerptorem non esse.
permulta quidem sunt, quae aliis debet, sed Dio scriptor mi-
nime contemnendus est, qui ea, quae ex aliorum scriptis re-
cepit, sua suo ingenio fecit. perraro fontes adverbum se-
quitur, immo nunc brevem sententiam alicunde haustam suis
vel aliorum scriptorum argumentis vel exemplis amplificat,
nunc eam mut-at, nunc contradicit, nunc diversa coniungit.
non excribit libros, sed memoria tenet, non quaerit, unde
narratiunculam vel exemplum vel disputationis argumentum
sumat, sed ultro ei occurrunt, quae legit. quodsi quis
dicit Dionis scripta diligentius perquirenda esse, ut ex iis
vestigia scriptorum perditorum enucleare conemur, assentior,
modo satis caute progrediamur. diversissima iu Dione con-
iuncta iacent, ita ut temere ageremus, si orationis indole
et habitu adducti omnia, quae in ea oratione dicta sunt, ad
unum certum auctorem referremus. imprimis autem caven—
dum est, ne conemur integra scripta perdita e vestigiis apud
Dionem servatis restituere. fac enim, ut exemplo utar, perierit
Xenophontis Hiero, sed ita, ut certe affirmare possimus eo
libro 'Dionem ad sextam orationem usum esse: nihil de libri
indole dicere possemus, nihil de scripti genere, nihil de ordine ¹).
et idem , quod intelleximus in scriptores traditos cadere, me-
moria tenendum est in restituendis deperditis. itaque non
antea ab aliquo servato scripto recedamus, quin Dionis fontem
esse dicamuS, quam probis causis coacti erimus, ne incerta pro
certis accipiamus.

1) Or. XXVI autem plane alius imitandi generis exemplum est, sed
de hac oratione num perfecta iam sit, dubitari potest, cf. infra.

