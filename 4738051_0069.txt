57

 

cum Teletis et Plutarchi de exilio scriptis, videbis plane
diversa esse. omnino cum his scriptis Dionis oratio nihil com-
mune habet. quae Dio affert exempla ex Homero, Euripide,
Herodoto, possunt sua esse. uno autem loco de fonte fortasse
cynico cogites, ξ 7, ubi Dio oraculum Croeso datum inter-
pretatur (exuli non respiciendam esse δόξαν παρὰ τῶν ἄλλων
cf. Plutarchi περὶ φυγῆς c. XV, p. 605 1)). sed satis de hac
parte. tum Dio ab oraculo ad philosophiam vocatum 1) vili
vestimento indutum per urbes et terras homines ad virtutem
se adhortatum esse narrat (ξ 9-13).

Tum sequitur nobilis ille locus ξ 14-28, atque prius-
quam orationem ipsam adeam et quae de eius fontibus mihi
dicenda sunt, proferam, ex re videtur accurate' agere cum
Ferdinando Duemmler 2), qui de Clitophonte neque in An-
tisthenicis neque in Academicis cogitavit, quoniam cius de
hac parte sententia etiamnunc Clitophonte iam pridem allato
apud plerosque valere videtur. egit Duemmler de hac ora·
tione primum in Antisthenicis p. 8 sqq. quo loco quod
p. 9 dicit orationem XIII non ut alias Dionis orationes e
variis auctoribus contaminatam esse posse, dicit quidem, sed
non demonstravit. (iniuria or. III attulit, quam perfec-
tam nondum fuisse ostendam.) qua in re videbis Duemm-
lerum ipsum plane sibi contradicere. quod deinde attinet ad
cynicae philosophiae vestigia, quae Duemmler invenisse sibi
visus est, item certa ratione ea non aperuit. nam quod Dio
Cynicorum more loquitur, Duemmlerum minime offendere potest,
cui Dio germanus Cynicus est (p. 73). restat temporis argu-
mentum, quod vir doctus ex pugna apud Cnidum facta depromp-
sit. sed neque hoc quidquam comprobatur, Dio apud Athe-
nienses ea elegit, quae praeclarissime a se facta censebant. Ar·
chelai autem regis notissimaeque illius narratiunculae comme-

 

1) Qua in re Dio sine dubio Socratem imitatur, cuius aemulum eum
fuisse nuper Hirzel diserte demonstravit (der dialog] II, 89, 2) cf. e. gr.
apologiam or. XLIV.

2) Quem virum doctissimum praematura morte nuper vitae et philo-
logiae ereptum esse sero accepi paucis diebus ante editam hanc disserta-

tionem.

